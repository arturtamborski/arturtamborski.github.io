---
layout: post
title: VIM to najlepszy edytor tekstu
description: Nie ma lepszego! ;)
comments: on
tags:
  - vim
---

Jeśli myślisz, że twój `notepad++` jest lepszy, to wiedz, że nie jest.
Nie jest nawet odrobinę tak dobry jak **`vim`**.


Jeśli myślisz, że `emacs` jest lepszy, to wiedz, że nie jest.
`Emacs` może co najwyżej do końca życia studiować kod `vim`a i zazdrościć jego
doskonałości.


`Vim` to edytor **lepszy** niż wszystkie inne, ponieważ:
  - działa (tak!),
  - jest niesamowicie szybki. Plik >10MB włącza się szybciej niż pusty notepad na windowsie.
  - jest wspaniale przemyślany. Każda funkcja edytora ma swoje własne zastosowanie, i się tego trzyma, jak w filozofii `UNIX`a.
  - Jego użycie **nie wymaga myszki!** Jeśli myślisz, że piszesz szybciej, bo możesz sobie koślawo ustawić kursor ciągle przenosząc rękę z klawiatury na mychę to bardzo się mylisz.
  - ciągle w rozwoju - ten edytor jest stary (`'91`) i *nadal* jest rozwijany.
  - dostępny na każdym Unixie i Linuxie (a jak nie ma `vim`a, to na pewno jest `vi`)
  - działa przez `SSH` (czy twój edytor tak potrafi?)
  - niesamowita rozszerzalność. `Vim` to edytor tekstowy, ale jeśli dołączysz do niego kilka skryptów, może być czymś o wiele większym...
  - ...i wyglądać zupełnie inaczej, ponieważ skrypty umożliwiają kolorowanie  absolutnie *wszystkiego* na *każdy* kolor.
  - kolorowanie składni (wspiera ogromną ilość rozszerzeń, i łatwo można dodać własne formaty)
  - Open Source, Open Community


Niestety, najlepszy nie oznacza, że jest idealny, ale te wady to nic w
porównaniu z zaletami
  - wymaga nauki. Jak każdy zaawansowany program.
  - wymaga **poprawnego** używania klawiatury (pisanie bezwzrokowe z użyciem wszystkich palców)
  - wymaga konfiguracji. Vim bez własnych ustawień jest nudny i toporny, dlatego trzeba poświęcić trochę czasu na ustawienie pewnych funkcjonalności.


Mam nadzieję, że te dość dosadne argumenty zachęciły Cię do spotkania się z
**najlepszym** edytorem tekstowym.


Przydatne linki:
  - [vim.org](http://vim.org) - strona domowa programu
  - [/r/vim](https://reddit.com/r/vim) - subreddit poświęcony vim'owi
  - [vimawesome.com](https://vimawesome.com) - spis pluginów i color-pluginów


Psst.. Ten tekst ma oczywiście charakter żartobliwy, nikt nie porwałby się chyba na przerabianie
`vima` w IDE czy cokolwiek innego, niemniej to nadal świetny edytor tekstu który
bardzo przypadł mi do gustu i szczerze polecam Ci go się nauczyć jeśli pracujesz na linuxie.
