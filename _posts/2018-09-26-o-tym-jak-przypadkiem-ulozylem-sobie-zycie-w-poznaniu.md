---
layout: post
title: O tym, jak przypadkiem ułożyłem sobie życie w Poznaniu :)
description: pozwól sobie na odrobinę radości z rzeczy prostszych
comments: true
tags:
- blog
---

Ciekawa sprawa, myślałem, że przeprowadzki i obrót życia o 180 stopni zdarza się 
tylko w filmach, że mnie to nie dotyczy, i że na pewno nie spotka mnie to w 
najbliższej przyszłości a tu proszę, w ciągu prawie dwóch tygodni udało mi
się zliczyć maraton po Poznaniu w poszukiwaniu nowego życia.

Złożyłem aplikację na kierunki informatyczne w kilku uczelniach gdzie szybko 
okazało się, że mam za słabe wyniki przez które się nie dostanę na studia 
dzienne dlatego zmieniłem cel i zacząłem szukać pracy dla juniora w IT.
Mimo praktycznie zerowego odzewu w bardzo krótkim czasie znalazłem pracę 
w jednej z największych poznańskich firm na bardzo ciekawym stanowisku.  
A skoro miałem już studia i pracę to musiałem też jak najszybciej wynająć 
mieszkanie. I tu też zaskakująco szybko, bo jeszcze tego samego dnia 
znalazłem bardzo fajną ofertę.

Wiem, wiem - to brzmi banalnie, bo to nie jest nic niezwykłego, ale ja naprawdę 
czułem się jak w filmie w którym gram główną rolę i gdzie wszystko się tak 
ładnie układa. A żeby było jeszcze lepiej to ten film dopiero się zaczął!

Kolejny miesiąc to chyba najbardziej interesujący, aktywny i pozytywny 
okres w moim życiu od dłuższego czasu.

Z pierwszego dnia w pracy i kompletnego nieogarnięcia przeszedłem przez masę
systuacji w których uczyłem się rzeczy o których nigdy wcześniej nie słyszałem
a chwilę później już z tego korzystałem.

To całkiem zabawne więc może podam przykład - nie miałem pojęcia co to jest 
`terraform` poza ogólną definicją z wikipedii a mimo to chwilę później po 
przyśpieszonym tutorialu już pisałem piewsze drobne poprawki w infrastrukturze 
firmy.  W zasadzie to było nawet dziwne - praktycznie każda rzecz/technologia/coś
o której się dowiedziałem dziwnym trafem po chwili miałem okazję użyć w praktyce.
Nie wiem jak inaczej to opisać, ale przychodzą mi na myśl sceny z sitcomów ;)

Skończyłem miesiąc tygodniowym sprintem podczas którego odpowiadałem za
deployment produktu na stagingu i produkcji! A w międzyczasie jeszcze zupełnym 
lrzypadkiem mentorowałem w drugiej edycji Django Girls Poznań!

Jednynym minusem jest chyba to, że nie miałem wiele czasu na własne projekty,
ale już mam kilka nowych, ciekawych pomysłów za które zabiorę się w najbliższej 
przyszłości.

Przy okazji dość skutecznie udało mi się uciszyć syndrom oszusta.

Przypomnę tylko to bardzo interesujące zjawisko - w początkowych stanach objawia
się delikatnymi sugestiami zaszczepiając Ci ideę, że to nie Ty odpowiadasz
za swój sukces, tylko przypadek. Dodatkowo często ukrywa się za osłoną 
przesadnej skromności co utrudnia 'diagnozę'.

Z czasem jendak zdobyłem większe doświadczenie i co znacznie ważniejsze - 
pewność siebie w tym co robię a to pozwoliło mi zauważyć jak a szybko idę na przód. 
Sczególnie fajnie jest spojrzeć na siebie z kilku miesięcy wstecz by zobaczyć 
ten postęp w perspektywie przeszłości.
