---
layout: post
title: Moje podejście do pirackiego oprogramowania
description: Jakie jest twoje zadnie na ten temat?
comments: true
tags:
- blog
---

[Jakub Mrugalski](https://www.facebook.com/jakub.mrugalski) zadał [bardzo ciekawe pytanie](https://www.facebook.com/jakub.mrugalski/videos/10211698830003030/) o moralności 
korzystania z pirackiej wersji płatnych programów.
Postanowiłem napisać dość wyczerpującą odpowiedź na to pytanie w postaci 
tego wpisu, ponieważ sprawa wydaje mi się całkiem ciekawa.

Poniżej krótkie wyjaśnienie historii z podlinkowanego filmiku: 

Jakub przedstawił swoją krótką historię z czasów studiów - miał
on wtedy do zaliczenia pracę wymagającą użycia Photoshopa.
Wtedy licencja kosztowała ok. 4000zł co było niewyobrażalną sumą, szczególnie
dla studenta ale program oferował wersję testową na 30 dni z której
szczęśliwie korzystał.

Niestety, 30 dni minęło jak jeden dzień a wykładowca zdał kolejną
pracę do zaliczenia. Jakub miał poważny problem - jak użyć oprogramowania
bez pozwolenia twórcy? Zwrócił się z tą kwestią do wykładowcy, który 
bez chwili zastanowienia podał mu pendrive z piracką wersją oprogramowania.

Jakub odmówił, uważając tę propozycję za conajmniej nieodpowiednią na co 
wykładowca odpowiedział krótko - "Jakoś trzeba sobie radzić, co nie?"
i postawił ultimatum - pirat albo ocena negatywna z zaliczenia.  
Po chwili wewnętrznej walki wybrał pendrive'a jako mniejsze zło.

A co Ty zrobiłbyś na jego miejscu? Oto moja odpowiedź.

Przede wszystkim trzeba się zastanowić, czy taka rozprawa ma sens.
Jeśli korzystanie z piratów Ci nie przeszkadza, to myślę że tu 
można zakończyć debatę, bo osoby patrzące z tej perspektywy nie widzą
problemu, uważając, że całe zamieszanie nie było warte uwagi.

Muszę przyznać, że jeszcze kilka lat temu też tak podchodziłem do podobnych sytuacji wesoło crackując gry komputerowe. Oczywiście nie widziałem w tym nic złego.

Jednak z czasem trafiłem na Open Source, licencję GPL i całe to zamieszanie
z wolnością oprogramowania ("free as in freedom, not free as in free beer"),
co zmieniło mój punkt widzenia.

Spotkałem też wielu baaardzo fajnych twórców gier niezależnych 
(głównie studentów) na konwentach i GameJamach, którzy najczęściej 
pracowali nad swoimi projektami w wolnym czasie.
Oni również sprzedają swoje gry pod licencją za relatywnie niską cenę.

Mamy też oprogramowanie wielkich korporacji takich jak Microsoft czy Adobe.
Ich produkty są najczęściej wysokiej jakości, przez co też sporo kosztują.

A między tym wszystkim jesteś Ty - hipotetyczny student który tylko chce 
zaliczyć przedmiot korzystając z programu na licencji na którą Cię nie stać.

Sądzę, że nie ma dobrego wyjścia z tej sytuacji. Wykładowca wymaga teoretycznie
niemożliwego przy okazji podając złe rozwiązanie jako jedyne sensowne (co swoją drogą dobitnie świadczy o moralności wykładowcy).

Tak, czasami inaczej się nie da. Tak, też crackowałem oprogramowanie.  
Ale uważam też, że "trzeba sobie jakoś radzić" było dobrą radą tylko skierowaną w złą stronę.

Myślę, że można było zapytać dyrektorów uczelni o dostępność licencji studenckiej. A jeśli to nie dałoby rezultatów to pytanie możnaby przekazać wyżej, wprost
do firmy. Myślę, że odpowiednie wyjaśnienie sytuacji i adres w domenie .edu
byłby wystarczająco przekonujący.

Innym rozwiązaniem byłoby skorzystanie z komputera znajomego, u którego wersja
testowa jeszcze się nie skończyła.
Uwaga, wykluczam tu modyfikację rejestrów czy inne sposoby na oszukanie instalatora wersji trialowej, tak, by zainstalował program jeszcze raz, bo takie
działanie nie różni się niczym od crackowania. Jest to po prostu głupsza
wersja tego samego procesu (przykładem może być program WinRAR i jego sławna
wieczna licencja).

Poza tym, są jeszcze darmowe, zazwyczaj open sourcowe alternatywy.
Zakładając, że zdana praca nie była zbytnio związana z danym programem.

Można jeszcze podać więcej rozwiązań, ale tyle powinno wystarczyć, by 
pobudzić neurony ;)
No i wymieniłem też moje ulubione rozwiązanie, czyli Open Source, 
bo lubię mieć kontrolę nad kodem i wolnością oprogramowania.

I tu właściwie można zakończyć ten przydługi post, ale nadal nie powiedziałem 
dlaczego to ma takie znaczenie.

Otóż, paradoksalnie, piracenie nie ma zbyt dużego znaczenia :)
No, może poza twórcami indie, którym takie podejście poważnie szkodzi.

Jedynym, głębszym sensem według mnie jest moralność. Ty decydujesz, czy
kupisz oprogramowanie, czy będziesz udawał, że tak naprawdę to tylko sprawdzasz
jak działa i tak naprawdę z niego nie korzystasz i że ...

Microsoft nie zbankrutuje dlatego, że nie kupisz licencji do ich systemu, bo
Większość przychodów z licencji i tak pochodzi od korporacji kupujących soft
 dla całej firmy. Właściwie, to Microsoft i tak na Tobie zarobi pokazując Ci 
reklamy na pirackim Windowsie 10 i sprzedając Twoje dane ;)

Podsumowując - nie ma sensu debatować nad sensem kupowania licencji ale nie
dlatego, że taka debata jest bez sensu, tylko dlatego, że nic to nie zmieni
a firma mająca prawa do softu prawdopodobnie nawet nie wzruszy ramionami.
[/s](https://www.reddit.com/r/NoStupidQuestions/comments/1rdj3t/what_is_the_meaning_of_s/cdm50yg/)
