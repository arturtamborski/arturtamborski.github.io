---
layout: post
title: Recenzja książki "Junior Developer"
description: wyszło trochę stronniczo, ale szczerze
comments: true
tags:
- blog
- recenzja
---

Wczoraj napisałem ostatni egzamin kwalifikacyjny E14 z części praktycznej 
kończąc tym samym cztery lata nauki w technikum informatycznym.
Szybko zleciało. Nawet bardzo szybko, a co najstraszniejsze - wszystko działo 
się coraz szybciej.

Przyszedł więc czas na studia i pracę w zawodzie do którego półświadomie 
zmierzam od około siedmiu lat nie mając za bardzo pojęcia w co tak naprawdę 
się pakuję.

Na szczęście w międzyczasie zamówiłem sobie książkę w której pokrywałem 
nadzieje na wprowadzenie mnie w "ten" świat autorstwa Mateusza Kupilasa 
znanego również pod nickiem [JavaDevMatt](https://javadevmatt.pl).

Drobna notka: Śledzę kilkunastu polskich programistów którzy głośniej 
udzielają się w internecie upatrując w nich cechy którymi warto się inspirować. Jedną z takich osób jest właśnie Matt. 
Lubię sposób w jaki przekazuje informacje - krótko, treściwie, 
efektywnie i z humorkiem.  Ma dość luźne podejście do siebie jak i całej 
branży. Ah, no i ma konto na wykopie ;)
Nie ukrywam więc, że w pewnej części kupiłem tę książkę by zwyczajnie 
wesprzeć kilkoma orenami fajnego programistę, którego przyjemnie posłuchać.
To z kolei może się przenieść na dość subiektywną recenzję, 
ale czy istnieje recenzja _obiektywna_?


Książka przyszła szybko. Jest w twardej okładce co mnie zaskoczyło, 
bo jest dość krótka (171 stron), a to z kolei wcale nie jest wadą, 
ponieważ jak już wspomniałem autor pisze krótko ale treściwie skupiając 
się na konkretach i wartoścowych informacjach.


Kolejnym zaskoczeniem jest początek, gdzie po kilku pierwszych rozdziałach 
wprowadzających zaczyna się ten mówiący o tym dlaczego _nie_ warto zostać 
programistą.

Dostajemy kilka solidnych minusów tej branży których nie da się 
przeskoczyć. Fajnie, że znalazł się ten rozdział ostudzający mój zapał, 
bo skłonił mnie do przemyśleń.  Tu również można znaleść opinie przekazane 
"bez lania wody".


Chwilę później autor wymienia zalety po których znajdziemy rozdział 
wymieniający najważniejsze umiejętności potrzebne w pracy.
To mogłoby się wydawać oczywistością ale i tak można z tego wyciągnąć 
kilka ciekawych informacji, np. metoda rozwiązywania problemów 
"dziel i zwyciężaj" oraz sposoby na problem 
[siedzenia w jaskini](https://juniordeveloper.pl/jaskinia).


Następny rodział to problem chyba każdego programisty - studia. 
Tu również możemy znaleść ciekawe (i co autor sam wyraźnie znaznaczył) 
bardzo subiektywne przemyślenia.


Potem trafiamy na rozdział szeroko opisujący zagadnienia związane z 
pierwszym CV na własnych przykładach. Są też porady dotyczące rekrutacji 
i odpowiedniej strategii, 
po których znajdziemy przyśpieszony kurs podstawowych zagadnień wymaganych 
od juniora - agile, scrum, język angielski, szukanie informacji, bazy danych, 
technologie webowe, protokoły, obiektówka, git i kilkadziesiąt innych. 
Autor przygląda się każdym z nich a niektórym poświęca całkiem sporo 
miejsca opisując w _prosty_ sposób o co w tym chodzi. 
Są też podane materiały do nauki większości z wymienionych technologii.


I tak oto dochodzimy do 2/3 książki gdzie znajduje się bardzo cenny 
rodział opisujący typowy tydzień pracy programisty.
Nigdzie nie mogłem tego znaleźć w internecie
a już na pewno nie opisane w tak lekki sposób.

Kolejny rozdział również jest ciekawy, bo składa się z testu osobistego :)
Autor umieścił w nim serię pytań na które należy sobie szczerze odpowiedzieć, 
by zorientować się w swoich umiejętnościach.  

Ostatnie rozdziały to nadesłane od czytelników pierwsze zadania z jakimi 
musieli się zmierzyć w pracy, co swoją drogą jest dość cenną informacją.


Krótkie pożegnanie i koniec. 171 stron czystej wiedzy i doświadczeń 
a i trafiło się kilka żarcików i nawiązań np. do Gothiczka, 
co mnie bardzo cieszy.


Podsumowując, ta recenzja jest oczywiście stronnicza i pewnie przesadzona
ale i tak myślę że warto kupić tę książkę szczególnie w pakiecie z e-bookiem
bo można przeczytać ją czekając na dostawę a potem jeszcze raz skupiając 
się na bardziej interesujących fragmentach.


Można ją zamówić [tutaj](https://javadevmatt.shoplo.com) a tu jest [oficjalna strona książki](https://juniordeveloper.pl).
